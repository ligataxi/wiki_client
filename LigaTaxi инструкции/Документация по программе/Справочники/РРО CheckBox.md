В програмі доступний функціонал фіскалізації чеків та їх відправка клієнтам.  
Для того щоб підключити послугу фіскалізації, вам необхідно замовити дану послугу в підтримці, **вартість підключення** даної інтеграції **400 грн на місяць.**

Перед налаштуванням даної інтеграції, вам потрібно спочатку зареєструватися в компанії CheckBox, та налаштувати ПРРО, додати касу.  
Далі є два варіанти роботи в програмі:

1. Коли ФОПом є сама служба таксі, а водії це співробітники.
2. Коли кожен водій є окремим ФОПом.

**Розглянемо налаштування для першого випадку, служба таксі і є ФОП.**

Довідники - РРО - Додати. Далі необхідно заповнити поля:

* вказати назву ПРРО ( Checkbox)
* вибрати тип ПРРО (checkbox.in.ua)
* вказати X-License-Key який ви можете знайти у вашому кабінеті Checkbox в розділі Каси.
* поставити галочку Включено
* вибрати відповідні типи оплати які ви використовуєте при розрахунку готівкою та карткою
* поставити галочку Відправка на e-mail ,якщо чек має надійти клієнту на електронну адресу. (**Зверніть увагу!** Це спрацює тільки якщо в картці клієнта буде вказано електронну адресу)
* в поле Товар введіть опис за що саме була прийнята оплата ( наприклад, Послуга).
* Зберегти.

![](https://txcloud.atlassian.net/wiki/download/thumbnails/542343169/image-20231025-160512.png?version=1&modificationDate=1698249916798&cacheVersion=1&api=v2&width=760&height=331)

Наступним етапом буде вказати ваших співробітників (водіїв), які займаються перевезеннями та приймать оплату, проводять видачу чеків.

Спочатку необхідно в кабінеті Checkbox додати кожного водія як касира.

Після цього відкрийте тільки що створений ПРРО в вашій програмі. Перейдіть на вкладку Обладнання - Додати.

**Заповніть наступні поля:**

* Unique key - це поле для ключа вашого касира ( водія). Знайти його ви можете в кабінеті Checkbox, розділ Касири.
* поле Водій - тут обираєте необхідного водія з ваших зареєстрованих водіїв.
* Driver password - знайти його ви можете в кабінеті Checkbox, розділ Касири.
* Зберегти.

Таким чином додаєте кожного водія.

![](https://txcloud.atlassian.net/wiki/download/thumbnails/542343169/image-20231025-161150.png?version=1&modificationDate=1698250313994&cacheVersion=1&api=v2&width=760&height=331)

Після всіх налаштувань у вас буде відбуватися фіскалізація чеків та відправка їх клієнтам.

**Звертіть увагу!** Щоб чек відправився клієнту необхідно щоб був вказаний номер телефона клієнта в замовленні!

**Розглянемо другий варіант, коли кожен водій це окремий ФОП.**

В такому випадку для кожного водія буде додаватися своє ПРРО як в першому пункті. Тобто, водії мають надати вам свої ключі з кабінету Checkbox розділ Каса. Таким чином у вас буде стільки ПРРО додано в розділі Довідники - РРО, скільки водіїв є ФОПами.

Після того як ви додали на кожного водія ПРРО, необхідно почергово відкрити кожне ПРРО, перейти в розділ Обладнання і там додати водія який є цим ФОПом. Тут додається тільки **ОДИН** водій.

Коли ви завершили додавання ФОПів і вказування яким водіям ці ФОПи належать - налаштування можна вважати завершеними.

**Важливо! Відкривати та закривати ФІСКАЛЬНУ зміну, робити Z-звіт необхідно вручну в кабінеті Checkbox.**